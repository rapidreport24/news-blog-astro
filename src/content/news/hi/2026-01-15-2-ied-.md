---
title: "2 प्रेशर IED और माओवादी डम्प बरामद:मद्देड़–भोपालपटनम् क्षेत्र में सुरक्षाबलों की बड़ी कामयाबी, मौके पर ही किया गया नष्ट"
description: "बीजापुर जिले के मद्देड़ और भोपालपटनम् थाना क्षेत्रों में सुरक्षाबलों ने नक्सलियों की बड़ी साजिश को नाकाम करते हुए IED और एक माओवादी डम्प बरामद किया है। यह "
publishedAt: "2026-01-14 14:28:55"
category: "entertainment"
language: "hi"
imageUrl: "https://images.bhaskarassets.com/thumb/1000x1000/web2images/521/2026/01/14/EB555264-62D8-43A7-BCC7-ABE0B34CD40B_1768393296870.jpg"
author: "NewsBot"
tags: ["entertainment", "news", "Hindi"]
---

# 2 प्रेशर IED और माओवादी डम्प बरामद:मद्देड़–भोपालपटनम् क्षेत्र में सुरक्षाबलों की बड़ी कामयाबी, मौके पर ही किया गया नष्ट

![2 प्रेशर IED और माओवादी डम्प बरामद:मद्देड़–भोपालपटनम् क्षेत्र में सुरक्षाबलों की बड़ी कामयाबी, मौके पर ही किया गया नष्ट](https://images.bhaskarassets.com/thumb/1000x1000/web2images/521/2026/01/14/EB555264-62D8-43A7-BCC7-ABE0B34CD40B_1768393296870.jpg)

**Published:** 1/14/2026

**Category:** entertainment

---

बीजापुर जिले के मद्देड़ और भोपालपटनम् थाना क्षेत्रों में सुरक्षाबलों ने नक्सलियों की बड़ी साजिश को नाकाम करते हुए IED और एक माओवादी डम्प बरामद किया है। यह कार्रवाई 14 जनवरी को अलग-अलग अभियानों के दौरान की गई। पुलिस के अनुसार, मद्देड़ थाना क्षेत्र के सोमनपल्ली–बंदेपारा कच्चे मार्ग पर नक्सलियों ने सड़क पर श्रृंखलाबद्ध तरीके से 10-10 किलोग्राम के दो कमांड IED लगाए थे, जिन्हें बरामद किया गया। मद्देड़ थाना पुलिस और बीडीएस (बम निरोधक दस्ता) टीम ने इन विस्फोटकों को सुरक्षित रूप से हटाकर मौके पर ही नष्ट कर दिया। कोंडापड़गु जंगल से दो प्रेशर IED बरामद इसी क्रम में थाना भोपालपटनम् क्षेत्र के कोंडापड़गु जंगल में सर्चिंग और डी-माइनिंग अभियान के दौरान कैम्प कांडलापर्ती-2 से केरिपु (केंद्रीय रिजर्व पुलिस बल) 214 बटालियन और जिला बल की संयुक्त टीम ने 2-2 किलोग्राम के दो प्रेशर IED बरामद किए। बीडीडी टीम ने मौके पर ही विस्फोटक किए नष्ट केरिपु 214 बटालियन की बीडीडी (बम निरोधक एवं निपटान) टीम ने इन IED को मौके पर ही सुरक्षित रूप से नष्ट कर दिया। सर्चिंग के दौरान कोण्डापड़गु क्षेत्र में माओवादियों द्वारा जमीन में गड्ढा खोदकर छिपाकर रखे गए दो सफेद ड्रम भी बरामद किए गए। जिनमें माओवादी रसद सामग्री संग्रहित थी। सतर्कता से टली बड़ी जनहानि सुरक्षा अधिकारियों के अनुसार क्षेत्र में माओवादियों के खिलाफ सुरक्षाबलों की प्रभावी कार्रवाई लगातार जारी है और उनकी गतिविधियों पर कड़ी निगरानी रखी जा रही है। सुरक्षाबलों की सतर्कता से एक बड़ी जनहानि टल गई।

---

*This article was automatically generated and curated by our AI news platform.*
